Päivämäärä: 2.6.2025
Toiminta: Kuvien etsiminen projektiin Pinterestistä, Moduulivideon alun katsominen uudestaan ja sen pohjalta tämän projektin käynnistäminen. Moduulitehtövissä olleiden pohjien hyödyntäminen ja muokkaaminen. Kuvarullan(?) luominen.
Oppimistulos: Sain haettua ja muokattua projektille sopivia erilaisia kuvia ja luotua tarvittavat kansiot ja tiedostot VSC sovelluksen kautta. Ohjeita seuraamalla sain muutettua selaimen pikkulogon kukka-logoksi. Hyödynsin moduulivideossa tehtyjä osioita ja tein niitä osa kerrallaan omaan projektiin. Projektin aihe ei ole vielä ihan selvä, joten muokkaan projektin teon aikana moduulien "valmiita" pohjia vastaamaan oman projektin tarvetta. Halusin sivun yläreunaan selattavia kuvia ja sain tehtyä kuvarullan keskustelemalla ChatGPT:n kanssa. Muistin tallentaa kaiken vasta lopuksi, jouduin etsimään ohjeet komentoihin, joilla sain työn tallennettua GitBashin kautta.


Päivämäärä: 3.6.2025
Toiminta: Olemassa olevien moduulien muokkaamista. Painikkeiden ja korttien vuorovaikutteisuuden lisääminen (hover ja värin vaihto), Font awesome ikonien tutkiminen ja lisääminen footeriin.
Oppimistulos: Kokeilin monia erilaisia muokkauksia mm. korttien muotoihin ja asetteluihin, vaihtoehtoja on loputtomasti. Edelleen tätä projektia olisi helpompi tehdä johonkin todelliseen tarpeeseen. Suurempi näyttö/ toinen näyttö olisi myös hyödyllinen. Onneksi tässä saa hyödyntää apuja, ChatGPT:n kanssa keskustelemalla olen saanut monia muokkauksia tehtyä haluamallani tavalla, kun se ymmärtää mitä tarkoitan vaikka en välttämättä osaa kertoa oikeita termejä. Esimerkiksi "ALoita tästä" painike on oletuksena aina pinkki, mutta muuttuu harmaaksi silloin kun nuoli menee "Varaa demo" painikkeen päälle). Joissain kohdissa en ole ihan saanut selvää miksi esim. tekstin yläpuolella on enemmän tyhjää tilaa (margin, padding, border?) ja joissain vähemmän, vaikka arvot ovat samat? Kaikkiaan tätä oli tosi kivaa tehdä ja sainkin monta tuntia menemään. Selasin vielä lisää vinkkejä/ideoita Instagramista (coding.vibess, frontendjoe, coding.stella ja the_coding_wizard). Tekisi mieli kokeilla/ toteuttaa kaikki!

Päivämäärä: 4. ja 5.5.2025 
Toiminta: Tein paljon kaikkea, kirjoitan auki myöhemmin!
Toiminta: Teeman/kuvien vaihtaminen kukista avaruuteen. Palvelut korttien hover toiminnon muokkaaminen, niin että muut kuin hiiren kohdalla olevat blurraantuvat. Kuvien luominen Soralla, kuvien lisääminen ja check-ikonin lisääminen palvelukortteihin.  Extra-hintakorttiin tarjoushinnan lisääminen korostetusti ja vanhan yliviivaaminen, näkyvät kun kortin päälle menee. Footerin someikonien sijoittelun kanssa taistelua, niitä ei saanutkaan suuremmiksi. Footerin uutiskirjeen heartbeat animaation lisääminen ja kirjoituskenttien spaceholder tekstin siirtäminen kentän yläreunaan silloin kun kenttään aletaan kirjoittaa. Varaa demo painikkeesta aukeava pop-up ajanvarausikkuna, täytyy muokata vielä lisää. Navigointiin ja footeriin avaruustausta ja footerin laatikoiden muokkaaminen. Kirjaudu painikkeeseen hover pop-up ikkuna. (Hävitti jostain syystä mobilemenun/hampurlaisvalikon ja sen kanssa sai taistella pitkään.) Osioiden paikkojen vaihtoa ja paddingin muokkausta. Kuvarullan kaventaminen ja tekstilaatikko sen päälle (Selaa custom-palveluita). Takaisin ylös nuolen lisääminen. Astronauttin lisääminen Kirjaudu painikkeeseen. Demo-videon lisääminen sivun alkuun (video kopioitu Pinterestistä). Aloita tästä painike vaihdettu Liity asiakkaaksi painikkeeseen, sen pop-up ikkuna puuttuu vielä. "Avaruuspainike" uutiskirjeen liity-painikkeeseen. Lisätty Asiantuntijat osio.

Oppimistulos: Oppimistulos:
Tässä tuli paljon erilaisia kokeiluja ja muokkauksi sekä takaisin peruutuksia, kun jokin kohta ei toiminutkaan kuten olin ajatellut. Vaihdoin teeman kukista avaruuteen ja etsin sopivia kuvia Pinterestistä ja loin uusia kuvia Soralla. 

Muokkaisin palvelukortteihin hover-toiminnon niin, että kun hiiri on yhden kortin päällä, muut blurraantuvat, näin saadaan korostettua juuri tarkastelussa olevaa palvelua. Lisäsin palvelukortteihin väriä vaihtavan check-ikonin, ja exrta-hintakorttiin lisäsin "piilotetun" tarjouksen, joka tulee esiin kun kortin päälle menee. Tarjoushinta näkyy "tussilla" korostettuna, ja vanha hinta yliviivattuna. Tämä oli mukavan yksinkertainen tehdä (katsoin mallia Instagramista).

Muokkasin footeria eteenpäin (avaruuskuvatausta ja laatikot yhtenäisikisi, läpikuultaviksi) ja someikonien kanssa taistelin pitkään (niiden kokoa ei saanut niin isoksi kuin olisin halunnut), mutta sain kuitenkin lisättyä heartbeat-animaation uutiskirje-korttiin. Lisäksi uutiskirjeen kirjoituskentän placeholder-teksti siirtyy nyt kentän yläreunaan, kun siihen alkaa kirjoittaa. Liity-painikkeesta tuli myös ihan hauska kun siihen lisäsi avaruustaustan.

Tein Varaa demo-painikkeesta avautuvan ajanvaraus pop-up ikkunan. Sitä täytyy vielä viimeistellä, mutta sain jo tärkeimmät toiminnallisuudet kasaan (päivämäärän ja kellonajan valinta). Kirjaudu-painikkeeseen tein hoverilla avautuvan pop-up ikkunan.  Samalla onnistuin kadottamaan hampurilais/mobiilivalikon, ja sen kanssa sai säätää pitkään (muokkaisin kaikkea mahdollista ja lopulta vika taisi olla siinä että teksti oli valkoista valkoisella pohjalla..)

Kavensin kuvarullan ja tein tekstilaatikon sen päälle ("Selaa custom-palveluita"), tämä oli melko yksinkertaista. Lisäsin myös "takaisin ylös" -nuolen, ja lisäsin kirjaudu-painikkeeseen astronautti-emojin. (Font Awesome ei tarjonnut sopivaa ikonia ja muualta verkosta löytämäni ikoni-sivut eivät joko latautuneet, tai niissä oli kilometrin pitkä koodi.)

Lisäksi sain lisättyä demo-videon sivun alkuun (kopioin videon Pinterestistä näytön tallennuksella, koska Sora ei tehnyt kunnollista videota kuten halusin) ja muokkasin sen ympärille napit ja tekstit. "Aloita tästä" -painike vaihtui nyt "Liity asiakkaaksi" -painikkeeseen, ja siihen pitää lisätä vielä pop-up-ikkuna tiedonkeruuta varten. 

Lisäsin asiantuntijat-osion (katoin mallia asettelusta CGI:n sivuilta), jossa on tekstilaatikko ja sen vieressä kolme korttia päällekkäin. Asiantuntijakortteihin lisäsin "Tutustu " linkit (jotka eivät nyt vie minnekkään).

Tässä tuli muutamassa päivässä kokeiltua paljon erilaisia juttuja (css hienosäätöä, responsiivisuutta, pieniä animointeja ja yritystä saada kokonaisuudesta yhtenäinen). Ilman ohjeita en osaisi varmasti tehdä paljoakaan, mutta onneksi vinkkejä/esimerkkejä ja valmiita koodinpätkiä löytyy paljon ja helposti esimerkiksi Instagramista. 

Päivämäärä: 6.6.2025
Toiminta: Lisäsin isoille otsikoille tekstin, jossa käytetään avaruuskuvaa taustana. Tein uuden "Liity asiakkaaksi" -painikkeen, joka avaa oman pop-up-ikkunan. Rakensin siihen lomakkeen, jossa on tekstikentät nimelle ja sähköpostille sekä kaksi raksittavaa valintaruutua (tietosuojaseloste ja uutiskirje). Tein logon ja lisäsin sen navigointiin ja footerin laatikkoon. Lisäsin palvelukortteihin visuaalista käytettävyyttä: nyt kun käyttäjä menee kortin päälle, kursori muuttuu osoittavaksi ja kortti on "klikkattava", vaikka linkkiä ei vielä ole lisätty. Muutin "Takaisin ylös" -painikkeen nuolen raketti-ikoniksi ja kallistin sen 45 astetta vasemmalle, jotta sain sen ylöspäin.

Harjoittelin Gitin rebase-komentoja, mm. git pull --rebase ja git rebase --abort, ja opin poistamaan jumittuneen rebasing-tilan komennolla rm -rf .git/rebase-merge. Lopuksi onnistuin palauttamaan normaalitilanteen ja tekemään git push-komennon GitHubiin.

Oppimistulos: Opin lisää CSS:n avulla tehtävästä visuaalisesta tyylittelystä (tekstin taustakuvan käyttö). Sain tehtyä toimivan "Liity asiakkaaksi" -painikkeen, joka avaa oman pop-up-ikkunan, ja opin lisäämään lomakkeeseen  tekstikenttiä ja valintaruutuja. Opin miten kursori voidaan muuttaa visuaalisesti klikkausta ehdottavaksi ilman linkkitoimintoa. Harjoittelin ikonien vaihtamista ja muokkaamista (esim. raketti-ikoni ja sen kääntäminen 45 astetta nuolen tilalle). Logon lisääminen sekä ylä- että alatunnisteeseen sujui hyvin, ja samalla opin säätämään kuvan koon sopivaksi laatikon sisällä.
Gitin puolella en ole ihan varma kaikista komennoista ja sainkin Gitbashin jumiin. Onneksi Chatgpt auttoi ja sain työn pushattua GitHubiin. Tämä päivä antoi hyviä kokemuksia sekä visuaalisesta hienosäädöstä että versionhallinnan käytännöistä ongelmatilanteissa. Yleistunnelma on, että koodia pystyy jo "lukemaan" ja etsimään sieltä tarvittavia kohtia joita haluaa muokata. Tyhjältä ruudulta en usko osaavani aloittaa ilman ohjeita. 

Päivämäärä: 9.6.2025
Toiminta: Mobiilimenu-valikon muokkaaminen ja Media queries osien kokoaminen saman otsikon alle.
Oppimistulos: Parin taukopäivän jälkeen sivut näyttivät vielä ihan hyviltä(?). Lisäsin mobiilimenuun avaruustaustan ja toimivan sulkurastin. Koodissa olikin mobilemenu kohta tuplasti (toinen ihan koodin lopussa), joten jouduin aika pitkään taistelemaan ennen kuin huomasin toiston. Kokosin media queryt saman otsikon alle, kun nyt niitä oli monessa paikassa. Varmasti paljon eri osiota voisi vielä lisätä, mutta koska tässä ei ole todellista tarvetta, niin on hankala keksiä uusia kohtia. Instagramissa tulee jatkuvasti vastaan mainoksista, joissa kerrotaan verkkosivuista, joissa tekoäly rakentaa promptin perusteella koko sivut koodia myöten. Täytyy varmaan joskus kokeilla, millaista jälkeä niillä saa. Mietityttää kyllä, onko näin aloittelijatason ihmiselle mitään töitä esim. verkkosivujen parissa, kun tekoäly hoitaa kaiken niin tehokkaasti ja automaattisesti..  
